TT9 е 12-клавишна Т9 клавиатура за устройства с физически бутони. Поддържа подскаващ текст на повече от 30 езика и бързи клавиши, а виртуалната клавиатура може да превърне всеки смартфон в Нокия от 2000 година. И най-хубавото — не Ви шпионира!

Поддържани езици: английски, арабски, български, виетнамски, гръцки, гуджарати (фонетичен), датски, идиш, иврит, индонезийски, испански, италиански, каталонски, кисуахили, корейски, немски, норвежки, полски, португалски (европейски и бразилски), румънски, руски, тайски, марокански тамазихт (латиница и тифинаг), унгарски, украински, финландски, френски, хинглиш, хинди (фонетичен), холандски, хърватски, чешки, шведски, турски.

Философия и защита на личните данни:
- Без реклами, специални или платени функции. Всичко е напълно безплатно.
- Без шпиониране, следене, телеметрия и отчети. Без глупости!
- Без излишни екстри и шарении. Върши единствено и само това, което трябва да върши една клавиатура — писане.
- Пълната версия работи изцяло без достъп до Интернет. Олекотената версия се свързва само при изтегляне на речници от GitHub и когато е активно гласовото въвеждане.
- С отворен код, така че може да проверите горното и сами.
- Създадена с помощта на цялата общност.
- Неща, които (вероятно) никога няма да има: QWERTY подредба, писане чрез плъзгане, GIF-ове и стикери, фонове или други персонализации. "Може да бъде в какъвто цвят искате, стига да е в черно."
- Не е клонинг на Sony Ericsson, Nokia C2, Samsung, Touchpal и т.н. TT9 има собствен дизайн, вдъхновен от Nokia 3310 и 6303i. И въпреки че носи духа на класиките, предоставя собствен набор от функции и възможности за писане, които никога няма да бъдат едно към едно с някое определено устройство. 

Благодаря за разбирането и приятно използване!
